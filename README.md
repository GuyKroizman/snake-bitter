## נושך הנחשים.

\[דף ראשון\]

\[ציור של ילד מחפש נחשים בגינה ענקית\]

שרגא היה ילד רגיל,  
שאהב לנשוך נחשים.  
שרגא היה מתעורר בבוקר, ועוד לפני שהיה מצחצח שיניים,  
היה יוצא לחצר הענקית שלו ומחפש נחש לנשוך.

\[דף שני\]

\[ציור של השלבים \(אולי בסגנון הוראות הרכבה של איקאה\) 1. זנב ביד ימין 2. ראש ביד שמאל 3. מתיחת נחש 4. נשיכת נחש\] 5. זריקת נחש  לא מרוצה\]

שרגא היה מחפש ומחפש עד שהיה מוצא נחש.  
ברגע ששרגא מצא נחש הוא היה  
תופס את זנב הנחש ביד ימין  
תופס את ראש הנחש ביד שמאל  
מותח את הנחש ונושך אותו ישר בבטן  
ואז ביד ימין מסובב את הנחש מעל הראש ווזרק אותו למרחק.

כך היה כל בוקר.

\[דף שלישי\]

\[ציור של נחשון וסימה נואמים על סלע הגדול בגינה\]

ערב אחד, נחשון הנחש השחור, עלה על הסלע הגדול בגינה.  
וצעק נמאאאאס, נמאס נמאס נמאס.  
התגודדו כל הנחשים בגינה כדי לראות על מה כל המהומה.  
פתח נחשון ואמר: "עד מתי נהיה צעצוע נשיכה? נמאס!  
עד מתי ימתחו אותנו ויזרקו אותנו? נמאס!  
עד מתי נאלץ להתחבא כל בוקר? נמאס!"

עלתה לצידו סימה הנחשה וקראה:  
"נחשים התאחדו. לא נסכים עוד. זיחלו אחרי"  
ירדה סימה מהסלע והחלה לזחול לעבר הבית של שרגא  
וכל הנחשים הצטרפו אליה.

\[דף רביעי\]

\[ציור של סלון עם שולחן ארוחת ערב. יושבים לשולחן שרגא והוריו. ליד השולחן ערמת נחשים עד גובה השולחן ועל השולחן סימה הנחשה מדברת את שרגא\]

בשעת ערב זו, ישבו שרגא ומשפחתו ואכלו ארוחת ערב.

הנחשים נכנסו ונערמו לערמה ענקית עד שהגיעו לגובה השולחן.  
ירדה סימה מראש הערמה ועלתה על שולחן ארוחת הערב,  
הסתכלה לשרגא בעינים ואמרה:  
"שרגא די, זה ממש לא נעים לנו."  
שרגא השפיל את עיניו ואמר בקול מבוייש:  
"סליחה."  
ואז הוסיף ואמר:  
"אני ממש מצטער, אני לא אנשך אף נחש  
יותר לעולם."  
סימה הנחשה ירדה מהשולחן אמרה שלום ויצאה.  
כל הנחשים יצאו וחזרו לביתם.

אמא ואבא של שרגא אמרו לשרגא שהם גאים בו מאד  
על ההחלטה שלו.

\[דף חמישי\]

למחרת בבוקר שרגא התעורר וזכר מיד את הבטחתו לנחשים.  
הוא לא יצא לגינה לנשוך נחשים.  
גם לא למחרת, לא בשבוע שאחרי וכך עברו כמה חודשים...  
זה לא היה פשוט לשרגא כי שרגא ממש אהב לנשוך נחשים.

יום ההולדת של שרגא התקרב והנחשים שהיו אסירי תודה לשרגא  
על שהוא מקיים את הבטחתו החליטו לארגן לו הפתעה.

ביום ההולדת ששרגא התעורר הוא פקח את עיניו ולא האמין למראה עיניו.  
בחדר שלו היו אבא, אמא והמון המון נחשים וכולם קראו ביחד מזל טוב.  
ששון הנחש ניגש לשרגא ואמר מזל טוב, יש לנו משהו שאנחנו רוצים להראות  
לך בחצר. בוא איתנו בבקשה.

יצא שרגא לחצר וכולם אחריו ושוב לא האמין שרגא למראה עיניו.  
הוא שיפשף את עיניו כדי לוודא שהן לא מתעתעות בו.  
אבל זה היה אמיתי, עדר פילים אפורים ענקים התבטל לו בנחת ואיטיות בחצר.

ששון הנחש חייך ואמר: קדימה שרגא, נסה לנשוך אחד.  
שרגא לא היסס לרגע, רץ לפיל הקרוב קפץ לו על הרגל ונתן נשיכה הגונה.  
שרגא הביט בפיל אבל הפיל לא הגיב הוא היה כל כך גדול ועם עור כל כך עבה  
שהוא בכלל לא הרגיש.

שרגא נתן עוד נשיכה ועוד נשיכה אפילו חזקה יותר ואז רץ וחיבק את כל הנחשים  
ואמר להם תודה ועוד פעם תודה ועוד פעם תודה.

ומאז כל בוקר, שרגא מתעורר, יוצא אל הגינה, אומר בוקר טוב לנחשים  
ונושך פיל או שניים לפני שהוא ממשיך את היום.

והם חיו באושר ואושר עד עצם היום הזה.

